<!DOCTYPE html>
<html>
hello this is text<br>
to see if work<br>


<br><word>МЕНТАТ</word>
<br><meaning>(Онази прослойка от имперските граждани, подготвяни за върховни постижения в областта на логиката) „Хора компютри“.</meaning>
<br><word>СЛОВЕСЕН ПРОЦЕС</word>
<br><meaning>Полуофициален доклад за престъпление срещу империята.</meaning>
<br><word>ПРЕДХОДНА КАША</word>
<br><meaning>Онзи етап от образуването на подправката, при който водата залива малките вестители. При този етап подправката образува характерен „мехур“, посредством който обменя онова, което се съдържа дълбоко в пясъка, с онова, което е по повърхността на пустинята. След въздействието на въздуха и слънцето тази каша се превръща в мелиндж.</meaning>
<br><word>АЧ</word>
<br><meaning>Ляв завой, команда на пясъчен ездач.</meaning>
<br><word>БАШАР</word>
<br><meaning>Сардукарски офицер, малко над чин полковник по стандартната военна йерархия. Чин, създаден от военния управител на планетарна подобласт. Корпусен башар е титла, която се присъжда само във военно време.</meaning>
<br><word>БИН ДЖЕЗЪРИТ</word>
<br><meaning>Старинна школа за умствено и физическо обучение, основана първоначално за девойки, след като великият бунт разрушава т.нар. „мислещи машини“ и роботи.</meaning>
<br><word>БОТАНИ ДЖИБ</word>
<br><meaning>Виж Чакобза.</meaning>
<br><word>ГАЛАХ</word>
<br><meaning>Официалният език на империята, силно повлиян от културно-техническите термини, смесица от езиците на народите, които непрекъснато са се преселвали из вселената.</meaning>
<br><word>ПЯСЪЧЕН ШНОРХЕЛ</word>
<br><meaning>Уред за дишане, който вкарва въздух от повърхността в затрупана с пясък влагосъхраняваща палатка.</meaning>
<br><word>СЪБИРАЧИ НА РОСА</word>
<br><meaning>Работници, които събират роса от растенията на Аракис, като използуват подобни на коси уреди.</meaning>
<br><word>ВИСШ СЪВЕТ</word>
<br><meaning>Вътрешен орган на Ландсрада, упълномощен да действува като върховен трибунал при споровете между отделните династии.</meaning>
<br><word>ДЪМПЕРИ</word>
<br><meaning>Общ термин за всеки товарен контейнер с неправилна форма, снабден с подвижни стени и охлаждаща система. Използуват се за пренасянето на материали от космоса до повърхността на планетата.</meaning>
<br><word>ПЯСЪЧЕН ЧЕРВЕЙ</word>
<br><meaning>Виж творец вестител.</meaning>
<br><word>ГАЙЪДИ ПРАЙМ</word>
<br><meaning>(Планета от съзвездието Офиучи 36Б) родно място на династия Харконен, полупригодна за живот, с ограничена възможност за фотосинтеза.</meaning>
<br><word>ЕКЪЛ, ИЗПИТАНИЕТО НА ЕКЪЛ</word>
<br><meaning>Изпитание на разума. В първоначалния си вид се е наричал „Седемте загадъчни въпроса“ и е започвал така: „Кой е онзи, който разсъждава?“</meaning>
<br><word>СТЪКЛИТ</word>
<br><meaning>(Стъкло, образувано посредством вливане на горещ газ в листове ясмийски кварц) Известен с изключителната си якост (около 450 000 кг на см2 при дебелина 2 см) и свойството си на селективен радиоактивен филтър.</meaning>
<br><word>ЛАЗЕСТРЕЛ</word>
<br><meaning>Оръжие с ограничена употреба поради взривоопасния ефект от съприкосновението на лазерния лъч със защитното поле.</meaning>
<br><word>ДЕСАНТНИ КАТЕРИ</word>
<br><meaning>Всички кораби на Сдружението, предназначени за междупланетен превоз на войски.</meaning>
<br><word>ИБАД, ОЧИТЕ НА ИБАД</word>
<br><meaning>(характерна последица от непрекъснатата употреба на мелиндж в храната, при която бялото на очите и зениците стават наситено сини) различните нюанси на синьото показват степента на привикването към подправката.</meaning>
<br><word>ЯЛИ</word>
<br><meaning>Личното жилище на свободния в рамките на заслона.</meaning>
<br><word>ШЛАГ</word>
<br><meaning>Животно, срещащо се на Тюпайл, обречено на изтребление от ловците заради тънката му и еластична кожа.</meaning>
<br><word>ВОДЕН РЕЖИМ</word>
<br><meaning>Строго обучение, което помага на жителите на Аракис да съществуват там, без да пилеят влага.</meaning>
<br><word>ШИЛО</word>
<br><meaning>Всяко тънко късо острие (често с потопен в отрова връх), използувано от лявата ръка при двубой със защитни пояси.</meaning>
<br><word>ШИГЪРОВА ЖИЦА</word>
<br><meaning>Обвито в метал пълзящо растение патпатит, което вирее само на Салуса Секундус и III Делта Кейсинг. Отличава се с изключителна якост.</meaning>
<br><word>ШИГЪРОВ ПОРТРЕТ</word>
<br><meaning>Портрет, възпроизведен посредством шигъров прожектор, който е в състояние да предаде неуловими движения, за които се твърди, че издават същността на личността.</meaning>
<br><word>ШЕЙДАУТ</word>
<br><meaning>Гмуркач в кладенец, почетна титла при свободните.</meaning>
<br><word>БАСЕЙН С ПЯСЪЧНИ ПРИЛИВИ И ТЕЧЕНИЯ</word>
<br><meaning>Всяка една от обширните падини по повърхността на Аракис, която в продължение на векове се е запълвала с прах и в която са се образували истински пясъчни течения (виж пясъчни течения).</meaning>
<br><word>МАХДИ</word>
<br><meaning>Според легендата на свободните „Онзи, който ще ни заведе в рая“.</meaning>
<br><word>ИМПРЕГНИРАЩА ОТРОВА</word>
<br><meaning>Новооткрита отрова, чието изнамиране се приписва на ментат Пайтър дьо Врие. При нея тялото се импрегнира с отровно вещество, за неутрализирането на което е необходимо да се взема непрекъснато противоотрова. Прекратяването на приемането й води до смърт.</meaning>
<br><word>ШАХ-НАМА</word>
<br><meaning>Полулегендарна книга на древните заселници.</meaning>
<br><word>ИЛМ</word>
<br><meaning>Теология, наука за религиозните традиции.</meaning>
<br><word>ШАРИЯ</word>
<br><meaning>Онази част от Паноплия профетикус, която тълкува суеверния ритуал. Виж Мисионария протектива.</meaning>
<br><word>ШАЙ ХУЛУД</word>
<br><meaning>Виж творец-вестител.</meaning>
<br><word>САЙЯДИНА</word>
<br><meaning>Псалт от женски пол в религиозната йерархия на свободните.</meaning>
<br><word>ПЪРВА ЛУНА</word>
<br><meaning>Главният спътник на Аракис, който пръв изгрява нощем. Известен е с ясно очертания човешки юмрук на повърхността му.</meaning>
<br><word>ЧУСИК</word>
<br><meaning>Четвъртата планета на Тета Шалиш, т.нар. „музикална планета“, известна с високото качество на музикалните си инструменти.</meaning>
<br><word>ЧОМЪС</word>
<br><meaning>(На някои диалекти „омъс“) Отрова в твърда храна за разлика от отровите, давани по друг начин.</meaning>
<br><word>ТЛАЙЛЪКС</word>
<br><meaning>Единствената планета на Талим, известна като център, отцепник за обучаване на ментати; източник на „деформирани“ ментати.</meaning>
<br><word>ВИДЕОКНИГА</word>
<br><meaning>Всяко шигърово печатно издание. Използува се в образованието и има мнемонични пулсации.</meaning>
<br><word>АКАРСО</word>
<br><meaning>Растение, отглеждано на планетата Сайкън от съзвездието Офиучи 70 А. Най-характерни за него са почти четвъртитите листа. Зелените и бели ивици показват периодично менящите се активни и латентни хлорофилни зони.</meaning>
<br><word>ЕМОП</word>
<br><meaning>(Съкратено от Единен монопол върху подправката) корпорация за всестранно развитие, ръководена от императора и великите династии със Сдружението и „Бин Джезърит“ като неофициални съдружници.</meaning>
<br><word>НЕЗОНИ</word>
<br><meaning>Лентата, която опасва челото под качулката на влагосъхраняващия костюм. Носи се от омъжените жени на свободните след раждането на син.</meaning>
<br><word>ЧОМЪРКИ</word>
<br><meaning>(На някои диалекти „мъски“ или „мърки“) Отрова, поставяна в питие.</meaning>
<br><word>ОПАФИР</word>
<br><meaning>Един от най-редките опалинови скъпоценни камъни от Хагал*.</meaning>
<br><word>ДИСТРАНС</word>
<br><meaning>Средство за нанасяне на временен отпечатък върху нервната система на животни и птици. Нормалният писък на птицата след това носи отпечатъка на съобщението, което може да се вземе от приносителя посредством друг дистранс.</meaning>
<br><word>МЪСКИ</word>
<br><meaning>Отрова в питието. Виж Чомърки.</meaning>
<br><word>НАБЛЮДАТЕЛ</word>
<br><meaning>Лек орнитоптер в групата по издирване на подправката, натоварен с контрол по наблюдението и осигуряване на безопасността.</meaning>
<br><word>ЧАКОБЗА</word>
<br><meaning>(Т.нар. „магнетичен език“, произлязъл отчасти от древния Ботани (Ботани Джиб) „джиб“ означава диалект). Сбор от древни диалекти, видоизменен от нуждите на секретността с преобладаващо влияние на търсещия ловен език на Ботани, на наемните воини от първата Договорна война.</meaning>
<br><word>СТРЕЛОМЕТ</word>
<br><meaning>Метателно оръжие, изхвърлящо бавно стрела, чийто връх е потопен в отрова или наркотик. Ефективността му е ограничена от колебанията в настройката на защитното поле и относителното движение между целта и оръжието.</meaning>
<br><word>БАКА</word>
<br><meaning>Според легендата на свободните оплаквач, който скърби за цялото човечество.</meaning>
<br><word>КАНЛИ</word>
<br><meaning>Официална смъртна вражда или отмъщение по законите на Великото споразумение, което се прилага съгласно най-строго спазвани ограничения (виж Арбитър на промяната). Първоначално правилата са били въведени, за да избегнат жертви сред мирното население.</meaning>
<br><word>ПЕТПЛАСТОВА ЗАЩИТА</word>
<br><meaning>Петслойно защитно поле за малки площи като врати или входове на коридори (при по-големи площи петпластовата защита става по-нестабилна с всеки следващ слой). Ако човек не е снабден с изключвател, настроен на съответния код на защитата, той изобщо не може да мине през него.</meaning>
<br><word>ИБЪН КАРТАЙБА</word>
<br><meaning>(„Така гласят свещените думи…“) официално начало на религиозните песнопения на свободните (водят началото си от паноплия профетикус).</meaning>
<br><word>КИТАБ-АЛ-ИБАР</word>
<br><meaning>Пълен религиозен наръчник, създаден от свободните на Аракис.</meaning>
<br><word>ИНДЕКС НА РАЗМНОЖАВАНЕТО</word>
<br><meaning>Главната картотека на „Бин Джезърит“ по програмата за човешкото размножаване, насочена към създаването на Куизъц Хадерах.</meaning>
<br><word>ХОЛЦМАНОВ ЕФЕКТ</word>
<br><meaning>Ефектът на отблъскване на защитния генератор.</meaning>
<br><word>ХЕОПС</word>
<br><meaning>Пирамиден шах, който се състои от девет нива, като единият от играчите поставя царицата си на върха на пирамидата, а противникът поставя царя си в шах.</meaning>
<br><word>СВОБОДНИ</word>
<br><meaning>(Синеоки) Свободни племена на Аракис, обитатели на пустинята, „пясъчни пирати“ според имперския тълковен речник.</meaning>
<br><word>БИНДУ</word>
<br><meaning>Отнася се за човешката нервна система, особено за тренирането на отделни мускули. Често се среща като бинду-нерватура.</meaning>
<br><word>ДЕТЕКТОР НА ОТРОВИ</word>
<br><meaning>Лъчев анализатор, действуващ в обсега на обонятелния спектър, настроен да открива присъствието на отровни вещества.</meaning>
<br><word>ХАРМОНТЕП</word>
<br><meaning>Преданията сочат тази планета като шестата спирка при древното преселение. Предполага се, че е била спътник на Делта Павонис.</meaning>
<br><word>ВЕТМЕТАЛ</word>
<br><meaning>Метал, който се получава при внедряването на кристали на жасминиум в дуралуминий. Известен е с изключителната си якост. Името му произхожда от честата му употреба при сглобяеми конструкции, които се отварят, като се подреждат ветрилообразно.</meaning>
<br><word>П.О.С.</word>
<br><meaning>Съкратено от Преди основаването на Сдружението. Означава имперското летоброене, свързано със създаването на Космическия монопол на Сдружението.</meaning>
<br><word>ХАЙРЕГ</word>
<br><meaning>Временен бивак на свободните в откритата пустиня.</meaning>
<br><word>АЛ-ЛАТА</word>
<br><meaning>Първоначалното слънце на човечеството. Думата е придобила значение на планета.</meaning>
<br><word>БУРХАН</word>
<br><meaning>Доказателствата на живота (обикновено знаците и доказателствата на живота); виж айат.</meaning>
<br><word>ХАЙЛАЙНЕРИ</word>
<br><meaning>Най-големите товарни космически кораби от транспортната система на Космическото сдружение.</meaning>
<br><word>ХАЖРА</word>
<br><meaning>Пътуване през пустинята.</meaning>
<br><word>АМПОЛИРОС</word>
<br><meaning>Легендарният „летящ холандец“ на Космоса.</meaning>
<br><word>ХАГАЛ</word>
<br><meaning>(„Планетата на скъпоценните камъни“ (II Тета Шаоуей)) по времето на Шедъм IV добивът на скъпоценни камъни достига най-високо ниво.</meaning>
<br><word>ОЛАЙЯ</word>
<br><meaning>(В древната религия преди преселението) жената която седи до лявата ръка на бога.</meaning>
<br><word>ФУНКЦИОНАЛНИ ТРЪБИЧКИ</word>
<br><meaning>Тръбички, свързващи човешката отделителна система с действуващите филтри на влагосъхраняващия костюм.</meaning>
<br><word>ГЛАСЪТ</word>
<br><meaning>Създаденото в „Бин Джезърит“ сложно умение, което дава възможност на посветения да владее останалите само посредством подбрани тонови нюанси на гласа си.</meaning>
<br><word>ФУНИЯ НА МЪЛЧАНИЕТО</word>
<br><meaning>Полето, което ограничава силата на гласа или друг някакъв вибратор чрез намаляване на вибрациите.</meaning>
<br><word>ТОВАР ВОДА</word>
<br><meaning>Доживотно задължение (на езика на свободните).</meaning>
<br><word>САРФА</word>
<br><meaning>Отвръщането от бога.</meaning>
<br><word>ФИК</word>
<br><meaning>Познание, религиозен закон, един от постулатите на древната религия на преселниците.</meaning>
<br><word>СОНДАГИ</word>
<br><meaning>Папратово лале от Тюпайл.</meaning>
<br><word>ЕЛАКОВ ОПИАТ</word>
<br><meaning>Наркотик, който се получава при изгарянето на елаково дърво от Еказ. Въздействието му притъпява рефлекса за самосъхранение. Кожата на взелия опиата придобива характерен морковен цвят. Обикновено се използува при подготвянето на роби гладиатори за арената.</meaning>
<br><word>ОРНИТОПТЕР</word>
<br><meaning>((най-често само „топтер“)) всеки самолет, годен за продължителен полет с размахване на крилете като при птиците.</meaning>
<br><word>ПИОНИ</word>
<br><meaning>Крепостни селяни или черноработници, образуващи един от най-долните слоеве на кастовата система. Официално се водят като стражи на планетата.</meaning>
<br><word>ОПЕРАТОР</word>
<br><meaning>Всеки пустинник, който контролира и направлява подвижни механизми по пустинната повърхност на Аракис. Виж водач.</meaning>
<br><word>ТРАНС НА ИСТИНАТА</word>
<br><meaning>Полухипнотичен транс, предизвикан от един от наркотиците на „познавателния спектър“, при който дори незначителни прояви на съзнателна неискреност са очевидни за наблюдатели на транса. (Забележка: Наркотиците от „познавателния спектър“ често са смъртоносни, освен за индивиди със занижена чувствителност, които са способни да преработват отровата вътре в организма си.)</meaning>
<br><word>ФАЙ</word>
<br><meaning>Налог върху водата, основен данък на Аракис.</meaning>
<br><word>ИКС</word>
<br><meaning>Виж Ричиз.</meaning>
<br><word>АРБИТЪР НА ПРОМЯНАТА</word>
<br><meaning>Официално назначен от висшия съвет на Ландсрада и от императора арбитър. Той има за задача да контролира промяната на дадено владение, преговорите за канли или официалното сражение от договорната война. Решенията на арбитъра на промяната могат да бъдат оспорвани само пред висшия съвет в присъствието на императора.</meaning>
<br><word>МИНА</word>
<br><meaning>Сезонът при свободните, когато се подлагат на изпитание младежите, които искат да получат признание, че са възмъжали.</meaning>
<br><word>КАЛАДЪН</word>
<br><meaning>(Третата планета от съзвездието Делта от Павонис) родно място на Пол Муад’Диб.</meaning>
<br><word>ТВОРЕЦ ВЕСТИТЕЛ</word>
<br><meaning>(„Вестител“, т.нар. „старец на пустинята“. Достига до огромни размери) Във вътрешността на пустинята са забелязани екземпляри, дълги над 400 метра. Живеят до дълбока старост, освен ако не ги убие някой червей или не бъдат удавени във вода, защото водата е смъртоносна за тях. Наличието на пясък на Аракис се приписва главно на дейността на пясъчните червеи.</meaning>
<br><word>ЕЛ САЙЯЛ</word>
<br><meaning>(„Пясъчният дъжд“) падане на пясък от небето, където е бил вдигнат от кориолна буря на височина от около 200 метра. „Пясъчният дъжд“ често донася влага на повърхността на планетата.</meaning>
<br><word>УНИЩОЖИТЕЛИ</word>
<br><meaning>Военни космически кораби, които се състоят от по-малки съдове, стиковани един към друг и чието предназначение е при нападение да унищожат позицията на противника.</meaning>
<br><word>СЕПАРАТОРИ</word>
<br><meaning>Уреди за отделяне на пясъка от мелинджовата маса. Употребяват се при втория етап на рафинирането на подправката.</meaning>
<br><word>ТАХАДИ-АЛ-БУРХАН</word>
<br><meaning>Последното изпитание, което не подлежи на обжалване, защото носи смърт или унищожение.</meaning>
<br><word>КОСМИЧЕСКО СДРУЖЕНИЕ</word>
<br><meaning>Виж Сдружение.</meaning>
<br><word>ТОПТЕР</word>
<br><meaning>Виж орнитоптер.</meaning>
<br><word>ВЕТРОКАПАНИ</word>
<br><meaning>Съоръжения, поставяни по пътя на преобладаващите ветрове. Те могат да кондензират влагата от въздуха чрез рязко понижаване на температурата в тях.</meaning>
<br><word>ВЕСТИТЕЛНИ КУКИ</word>
<br><meaning>Куките, с чиято помощ човек се залавя и изкачва на гърба на пясъчния червей на Аракис.</meaning>
<br><word>СЪДНИК</word>
<br><meaning>Тази титла при свободните се дава на религиозните съдници и е равна на светец.</meaning>
<br><word>ГИНЪЗ, ДИНАСТИЯ ГИНЪЗ</word>
<br><meaning>Предишни съюзници на дук Лито Атреидски, разгромени във войната на Грамън.</meaning>
<br><word>ТЮПАЙЛ</word>
<br><meaning>„Планета-светилище“ (вероятно система от планети) за разгромените династии на империята. Местонахождението й (им) е известно единствено на Сдружението и се пази неосквернено по силата на мирния договор на Сдружението.</meaning>
<br><word>АРАКИС</word>
<br><meaning>Планетата, известна като Дюн, третата планета на Канопус.</meaning>
<br><word>ТРАНСПОРТЬОР</word>
<br><meaning>Въздушно превозно средство, т.нар. „въздушен работен кон“ на Аракис, който се използува за превозване на огромни съоръжения за търсене, откриване, добиване и преработване на подправката.</meaning>
<br><word>БАЛИСЕТ</word>
<br><meaning>Деветструнен инструмент, пряк наследник на цитрата. Строй в гамата чусик. Свири се с подръпване на струните. Любим инструмент на имперските трубадури.</meaning>
<br><word>ФРАЙЪН</word>
<br><meaning>Съвсем непознат, не от същата общност.</meaning>
<br><word>УМА</word>
<br><meaning>Член на братството на Пророците, презрителен термин в империята, с който се нарича всеки „нецивилизован“ човек.</meaning>
<br><word>ПЯСЪЧНИ ТЕЧЕНИЯ</word>
<br><meaning>Различия в нивото на някои пълни с пясък басейни на Аракис, което се дължи на гравитационното въздействие на слънцето и спътниците. Виж Басейн с пясъчни приливи и течения.</meaning>
<br><word>НУКЕРИ</word>
<br><meaning>Офицери от имперската охрана, които имат кръвно родство с императора. По традиция този ранг се дава на синовете на наложниците от императорския двор.</meaning>
<br><word>ГОМ ДЖАБЪР</word>
<br><meaning>„Повелителят на смъртта“. Особена отровна игла, потопена в метацианид, използувана от прокторите на „Бин Джезърит“ при смъртното изпитание.</meaning>
<br><word>ТАУ</word>
<br><meaning>(От терминологията на свободните) неделимото единство на общността, обединена от съвместната употреба на подправката и Водата на живота по време на пиршествата им.</meaning>
<br><word>НА</word>
<br><meaning>представка, която означава „определен“ или следващ по ред. По този начин на-барон означава бъдещ наследник на барон.</meaning>
<br><word>СУУ-СУУ-СУК</word>
<br><meaning>Вик на продавачите на вода на Аракис. Виж Икут-ей.</meaning>
<br><word>ДУХ РУ</word>
<br><meaning>Според поверието на свободните онази част от индивида, която е винаги дълбоко вкоренена в метафизичния свят (виж Алам ал митал).</meaning>
<br><word>ПРОКТОР</word>
<br><meaning>Света майка от „Бин Джезърит“, която е и регионален директор на бин-джезъритското училище (обикновено: „бин-джезъритка с вътрешен глас“).</meaning>
<br><word>ГИДИЧЪР МАНТИЙН</word>
<br><meaning>Свята истина. (Обикновено се среща в този израз като достоверна, чиста истина.)</meaning>
<br><word>ВОДАЧ</word>
<br><meaning>Пустинник, който може да управлява машини по повърхността на Аракис.</meaning>
<br><word>ГЕЙРАТ</word>
<br><meaning>направо. Команда на пясъчен ездач.</meaning>
<br><word>ВОДНИ ЖЕТОНИ</word>
<br><meaning>Метални халки с различна големина, всяка от които обозначава определено количество вода, което може да се получи от басейните на свободните. Играят изключително важна роля (много по-значима от тази на парите) особено при раждане, смърт и ухажване.</meaning>
<br><word>ЦИЕЛАГО</word>
<br><meaning>Птица от рода хироптера, които на Аракис пренасят съобщения чрез дистранс.</meaning>
<br><word>ФЕДЕЙКИН</word>
<br><meaning>Исторически: група, чиито членове са дали тържествена клетва да дадат живота си, за да поправят някоя неправда.</meaning>
<br><word>ПУНДИ</word>
<br><meaning>(Мутирал ориз, чиито зърна с високо съдържание на естествена захар стигат на дължина до 4 см) главно перо от износа на Каладън.</meaning>
<br><word>УАЛАХ IX</word>
<br><meaning>Деветата планета от съзвездието Лауджин, където е разположено базовото училище „Бин Джезърит“.</meaning>
<br><word>СИЙЧ</word>
<br><meaning>Виж заслон.</meaning>
<br><word>ГЪРМЯЩИ ПЯСЪЦИ</word>
<br><meaning>Улягане на пясъка, при което всеки внезапен удар по повърхността причинява отчетлив гръмлив звук.</meaning>
<br><word>ВЛАГОСЪХРАНЯВАЩА ПАЛАТКА</word>
<br><meaning>Малко изолирано помещение от материя тип микросандвич, предназначено да преработва намиращата се в него влага, освободена от дъха на обитателите му, в годна за пиене вода.</meaning>
<br><word>СИРАТ</word>
<br><meaning>(Онзи пасаж от О.К.Б., който описва човешкия живот като пътуване по един тесен мост с „рая от дясната ми страна, ада ~ от лявата, а зад гърба ми) ангела на смъртта“.</meaning>
<br><word>СЕРВОК</word>
<br><meaning>(Механизъм с навиваща се пружина, който изпълнява прости задачи) един от малкото „автоматични“ уреди, разрешени след Великия бунт.</meaning>
<br><word>АМТАЛ, ЗАКОНЪТ АМТАЛ</word>
<br><meaning>Широко прилаган на изостаналите планети закон, според който едно нещо се подлага на изпитание, за да се определят качествата и недостатъците му. Обикновено означава: изпитание, което носи унищожение.</meaning>
<br><word>БОЕН ЕЗИК</word>
<br><meaning>Език с ограничен брой думи, създаден за улеснение при свръзките по време на военни действия.</meaning>
<br><word>ИМПЕРСКА ПОВЕЛЯ</word>
<br><meaning>Най-висша повеля на медицинското училище „Сук“, забраняваща отнемането на човешкия живот. Хората, у които е заложена, са белязани с диамантена татуировка върху челото. На тях им се позволява да си пускат дълги коси, прихванати със сребърната халка на училището „СУК“.</meaning>
<br><word>КОРИН, БИТКАТА ПРИ КОРИН</word>
<br><meaning>Космическа битка, от която води началото си имперската династия Корино. Битката, водила се близо до Сигма Драконис през 88 г. п.о.с., установява господството на управляващата династия от Салуса Секундус.</meaning>
<br><word>ВАРОТА</word>
<br><meaning>Известен майстор на балисети от планетата Чусик.</meaning>
<br><word>АДАБ</word>
<br><meaning>Търсещата памет, при която натрапчивите спомени идват неканени.</meaning>
<br><word>ВЕЛИКАТА МАЙКА</word>
<br><meaning>Рогатата богиня, повелителка на Космоса (най-често се среща като „Майка Космос“). Олицетворява единството на всичко живо от мъжки и женски пол. Много религии в империята я приемат за свое върховно божество.</meaning>
<br><word>СИНК</word>
<br><meaning>Обитаема низина на Аракис, заобиколена от висок терен, който я защитава от вилнеещите бури.</meaning>
<br><word>ВОДА НА ЖИВОТА</word>
<br><meaning>„Отровата на просветлението“ (виж света майка). Течност, която се получава при последното смъртно дихание на удавен пясъчен червей. Вътре в организма тази течност се превръща в наркотик, познат в заслоните като „наркотик на прозрението“.</meaning>
<br><word>СИНКО-КАРТА</word>
<br><meaning>Карта на Аракис, на която са отбелязани най-надеждните маршрути, свързващи отделните заслони и убежища.</meaning>
<br><word>СЕМУТА</word>
<br><meaning>Вторият наркотичен дериват, добиван посредством извличане на кристали от веществото, останало след изгарянето на лаковото дърво. Въздействието му, описано като продължителен екстаз, се предизвиква от известни атонални вибрации, отнасяни към семутската музика.</meaning>
<br><word>КОНТЕЙНЕР</word>
<br><meaning>Еднолитров контейнер за пренасяне на вода на Аракис, направен от изключително плътна удароустойчива пластмаса с изолационен слой.</meaning>
<br><word>КИСУА</word>
<br><meaning>Всяка фигурка или рисунка от митологията на свободните.</meaning>
<br><word>ГРЕЙБЪН</word>
<br><meaning>Продълговата геологична яма, образувала се при хлътването на земната повърхност заради лежащите отдолу земни пластове.</meaning>
<br><word>СДРУЖЕНИЕ</word>
<br><meaning>(КОСМИЧЕСКО СДРУЖЕНИЕ) единият крак на политическия триножник, поддържащ Великото споразумение. Сдружението е втората школа за умствено и физическо обучение (виж „Бин Джезърит“) след Великия бунт. Монополът на Сдружението върху космическите пътувания и превози и върху междузвездното банково дело се смята като начална точка в имперския календар.</meaning>
<br><word>МОНИТОРИ</word>
<br><meaning>Космически военни кораби, състоящи се от десет секции, които товарят тежки бронирани съоръжения и защита. Проектирани са така, че всяка секция да действува самостоятелно, ако се отдели от останалите.</meaning>
<br><word>ЗАЩИТА</word>
<br><meaning>Защитното поле, създавано от холцманов генератор. Полето се получава в първата фаза на суспенсорно-неутрализиращия ефект. Полето пропуска само предмети, които се движат с малки скорости (в зависимост от настройването тази скорост се движи от 6 до 9 см в секунда).</meaning>
<br><word>НАИБ</word>
<br><meaning>Човек, който е положил клетва да не попада жив в ръцете на врага, традиционен обет на вожд на свободните.</meaning>
<br><word>ВЕРИТ</word>
<br><meaning>Един от потискащите волята наркотици на Еказ. От него човек става неспособен да излъже.</meaning>
<br><word>ПАРАКОМПАС</word>
<br><meaning>Всеки компас, който определя посоката посредством местна магнитна аномалия, използван в некартирани точно области и в места, където цялостното магнитно поле на планетата е нестабилно или смущавано от мощни магнитни бури.</meaning>
<br><word>САФО</word>
<br><meaning>Силно тонизиращ сок, извличан от оскъдните корени на Еказ, обикновено употребяван от ментати, които твърдят, че сокът увеличава умствените способности. Пиещите го получават наситено-рубинени петна в устата и по устните.</meaning>
<br><word>ПОДХОД „БИН ДЖЕЗЪРИТ“</word>
<br><meaning>Изкуството при наблюдение да се вниква и в най-дребните и незначителни неща.</meaning>
<br><word>ФИЛТРОВА ЗАПУШАЛКА</word>
<br><meaning>Филтрово съоръжение за носа, което се носи заедно с влагосъхраняващия костюм, за да улавя влагата при издишване.</meaning>
<br><word>УПЛЪТНЕНИЕ</word>
<br><meaning>Портативно пластмасово херметическо уплътнение, което се използува за влагоизолация на пещерите и жилищата на свободните.</meaning>
<br><word>КОМБАЙН</word>
<br><meaning>Голяма (често 120 м. дълга и 40 м. широка) машина за изкопаване на подправката, използувана най-често за разработване на нови богати находища на мелиндж. Обикновено я наричат „бръмбар“, заради тялото й, което наподобява бръмбар върху свободни гъсенични вериги.</meaning>
<br><word>САЛУСА СЕКУНДУС</word>
<br><meaning>Третата планета от съзвездието Гама Уейпинг, определена за имперската планета-затвор след преместването на кралския двор на Кайтейн. Салуса Секундус е родната планета на династия Корино. Според преданията свободните били роби там в продължение на девет поколения.</meaning>
<br><word>РИЧИЗ</word>
<br><meaning>Четвъртата планета от съзвездието Еридан А, призната заедно с планетата Икс за господствуваща в областта на техническата култура, известна с постиженията си в миниатюризацията.</meaning>
<br><word>БЕЛА ТЕГЕЙЗЕ</word>
<br><meaning>(Петата планета на Кюнтсинг) третият етап от принудителното преселение на свободните.</meaning>
<br><word>ИДЖАЗ</word>
<br><meaning>Пророчество, което поради самото си естество не може да бъде отречено, неотменимо пророчество.</meaning>
<br><word>ЛИБАН</word>
<br><meaning>Напитка на свободните, която се приготвя от мелинджова течност и брашно от юка.</meaning>
<br><word>РЕМОНТЕН НАБОР</word>
<br><meaning>комплект за ремонт и подмяна на най-важните елементи на влагосъхраняващия костюм.</meaning>
<br><word>КАСТОВА СИСТЕМА</word>
<br><meaning>Суровият закон за класово различие, наложен от империята. „Място за всекиго и всеки на мястото си.“</meaning>
<br><word>НАРЪЧНИК НА ДОГОВОРНАТА ВОЙНА</word>
<br><meaning>Сборник от III век за отровите, използувани в Договорната война. По-късно разширен, за да включи онези смъртоносни уреди, разрешени от Мирния договор на Сдружението и Великото споразумение.</meaning>
<br><word>ЛОВЕЦ ПРЕСЛЕДВАЧ</word>
<br><meaning>Дебнещ плячката си метален къс със суспенсорно поле, който се насочва от застанал наблизо оператор. Често се използува като оръжие за убийство.</meaning>
<br><word>ДАР-АЛ-ХИКМАН</word>
<br><meaning>Училище за религиозни предводители и тълкуватели.</meaning>
<br><word>РАЦИЯ</word>
<br><meaning>Полуразбойнически набег.</meaning>
<br><word>ТАФУИДИ</word>
<br><meaning>Дякони при свободните (след Муад’Диб).</meaning>
<br><word>БИ-ЛАЛ КАЙФА</word>
<br><meaning>Буквален превод: повече не е нужно да се обяснява.</meaning>
<br><word>ПЯСЪЧЕН ЕКСПЕРТ</word>
<br><meaning>Главен надзирател при цялостния добив на подправката.</meaning>
<br><word>ПЯСЪЧЕН ЕЗДАЧ</word>
<br><meaning>Термин на свободните, с който наричат човек, който съумее да повика и обязди пясъчен червей.</meaning>
<br><word>КРЕЧЕТАЛО</word>
<br><meaning>Къса тояга с хлопка в единия й край, задвижвана от пружина. Предназначение: забива се в пясъка и се включва, за да повика пясъчния червей.</meaning>
<br><word>ВЕЛИКИЯТ БУНТ</word>
<br><meaning>Свещена война срещу компютрите, мислещите машини и разумните роботи, започнала през 201 п.о.с. и завършила в 108 п.о.с. Основната повеля на бунта е записана в Оранжевата католическа библия като: „И не сътворявай машина по подобие на човешкия разум.“</meaning>
<br><word>ВТОРАТА ЛУНА</word>
<br><meaning>По-малкият от двата спътника на Аракис, забележителен с фигурата на кенгурова мишка, която се откроява сред петната по повърхността му.</meaning>
<br><word>ПУСТИНОХОД</word>
<br><meaning>Общо название на машините, предназначени за работа по повърхността на Аракис при търсенето и прибирането на мелиндж.</meaning>
<br><word>ПОДПРАВКА</word>
<br><meaning>Виж мелиндж.</meaning>
<br><word>ВЕСТИТЕЛ</word>
<br><meaning>Виж творец-вестител.</meaning>
<br><word>ЗАСЛОН</word>
<br><meaning>На езика на свободните сборно място при опасност. Тъй като свободните са живели дълго време сред опасности, този термин е придобил по-широко значение. С него се нарича всяка пещера, обитавана от една от племенните общности на свободните.</meaning>
<br><word>ПУСТИННИК</word>
<br><meaning>(Всеки работник в откритата пустиня на Аракис) търсач на подправка, водач и др.</meaning>
<br><word>ОРАНЖЕВАТА КАТОЛИЧЕСКА БИБЛИЯ</word>
<br><meaning>(Съкратено ОКБ) Сборник, чийто религиозен текст е съставен от Комитета на всецърковните преводачи. Съдържа елементи от най-древните религии. Смята се, че най-върховната й повеля е „Не си криви душата!“</meaning>
<br><word>ПУСТИНЕН МЕТЕОРОЛОГ</word>
<br><meaning>Човек, овладял особените методи за предсказване на времето на Аракис, както и способността да разчита посоките на ветровете по рисунъка на дюните.</meaning>
<br><word>АЙАТ</word>
<br><meaning>Знаците на живота (виж бурхан).</meaning>
<br><word>СОЛИДО</word>
<br><meaning>Образ в три измерения от солидопрожектор, използуващ сигнали с обхват 360 градуса запечатани върху бобина с шигърова жица. Смята се, че най-добрите солидопрожектори са произведените на Икс.</meaning>
<br><word>СУСПЕНСОР</word>
<br><meaning>Вторична фаза на холцманов генератор. Тя неутрализира притеглянето в определени граници в зависимост от относителната маса и консумацията на енергия.</meaning>
<br><word>ДОГОВОРНА ВОЙНА</word>
<br><meaning>Ограничена форма на воюване, разрешена по силата на Великото споразумение и Мирния договор на Сдружението. Целта е да се избегнат кръвопролития сред мирното население. Правилата налагат даването на официални декларации за предвидените ограничени допустими оръжия.</meaning>
<br><word>ПРАНА МУСКУЛАТУРА</word>
<br><meaning>Мускулите на човешкото тяло, взети като отделни елементи за обучение (виж бинду).</meaning>
<br><word>МИСЪР</word>
<br><meaning>Исторически термин от преселението на свободните, с който те наричали самите себе си.</meaning>
<br><word>ПЛЕНИСЦЕНТА</word>
<br><meaning>Екзотично растение със зелени цветове от Еказ, известно със сладкия си аромат.</meaning>
<br><word>МИСИОНАРИЯ ПРОТЕКТИВА</word>
<br><meaning>(„Защитна мисия“) клон на „Бин Джезърит“, натоварен със задачата да сее заразни суеверия в първобитните светове, като по този начин подготви тези райони за включването им в сферата на влияние на „Бин Джезърит“. Виж Паноплия профетикус.</meaning>
<br><word>ПИСТОЛЕТ МАУЛА</word>
<br><meaning>Действуващ с пружина пистолет, с който се изстрелват отровни стрелички в обсег от 40 м.</meaning>
<br><word>ИНДИВИДУАЛНА БРАВА</word>
<br><meaning>Всяка брава, която може да бъде отворена само при контакт с дланта на човешката ръка, за която е била предназначена.</meaning>
<br><word>ТАКУА</word>
<br><meaning>Буквално преведено: „Цената на свободата“. Нещо с изключителна стойност.</meaning>
<br><word>ПАН</word>
<br><meaning>Всяка ниска или хлътнала област на Аракис, получила се в резултат на слягане на прилежащите основни пластове. На планета с достатъчно вода пан означава район, който навремето е представлявал открита водна площ. Смята се, че на Аракис има поне една такава област, но по този въпрос продължава да се спори.</meaning>
<br><word>ЕКАЗ</word>
<br><meaning>(Четвъртата планета на Алфа от Кентавър Б. Наричат я рай за скулпторите поради обстоятелството, че е родина на дървото на мъглите) растение, на което може да бъде придадена форма единствено със силата на човешката мисъл.</meaning>
<br><word>АРАКИЙН</word>
<br><meaning>Първото селище на Аракис, дългогодишно седалище на планетарното правителство.</meaning>
<br><word>ОМЪС</word>
<br><meaning>Отрова, поставяна в храна (по-точно, отрова в твърда храна). На някои диалекти „чомъс“.</meaning>
<br><word>ОГНЕН СТЪЛБ</word>
<br><meaning>Обикновена ракета за сигнализиране в откритата пустиня.</meaning>
<br><word>ДЖОБНИ РЕЗЕРВОАРИ</word>
<br><meaning>Всеки джоб на влагосъхраняващ костюм, в който се събира и съхранява преработената вода.</meaning>
<br><word>ОБУЧЕНИЕ</word>
<br><meaning>Когато се отнася до бин-джезъритка този иначе обикновен термин придобива особено значение и се отнася до владеенето на нервите и мускулите до крайния предел допустим от естествените функции на организма.</meaning>
<br><word>НЕСЕСЕР</word>
<br><meaning>Чантичка с най-необходимите неща за оцеляване в пустинята, направа на свободните.</meaning>
<br><word>ПАНОПЛИЯ ПРОФЕТИКУС</word>
<br><meaning>Термин, отнасящ се до суеверията и предразсъдъците, използвани от „Бин Джезърит“, за да подработват първобитните райони. Виж Мисионария Протектива.</meaning>
<br><word>АЛАМ-АЛ-МИТАЛ</word>
<br><meaning>Загадъчен свят на образите, където всички физически граници са премахнати.</meaning>
<br><word>ГАНИМА</word>
<br><meaning>Нещо придобито в битка или единоборство. Обикновено спомен от битката, който се пази, за да поддържа бодър бойния дух.</meaning>
<br><word>ЧЕРНИТЕ НЕЩА</word>
<br><meaning>Израз, използуван за суеверията и предразсъдъците, преподавани от Мисионария протектива на поддаващите се цивилизации.</meaning>
<br><word>ЛИЗАН-АЛ-ГАИБ</word>
<br><meaning>(„Гласът от външния свят“) според легендата на свободните предсказател, дошъл от друга планета. Понякога се превежда „Дарителят на вода“.</meaning>
<br><word>ПОРИТРИН</word>
<br><meaning>Трета планета на Епсилон Аленгю, считана от най-древните преселници за тяхна родна планета, въпреки че някои особености на езика и митологията сочат много по-древни корени.</meaning>
<br><word>ПЛАСТОСТОМАНА</word>
<br><meaning>Стомана, стабилизирана с влакна от стравидий, внедрени в структурата на кристалите й.</meaning>
<br><word>МИНИМИЧЕН ФИЛМ</word>
<br><meaning>Шигърова жица с диаметър един микрон. Често се използува за предаването на сведения от разузнаването и контраразузнаването.</meaning>
<br><word>МЕЛИНДЖ</word>
<br><meaning>(„Подправка на подправките“) култура, която вирее единствено на Аракис. Подправката, известна главно заради гериатричните си качества, приета в малки количества, е безвредна, но действува като наркотик, когато се взема дневно над два грама на 70 кг телесно тегло. Муад’Диб твърди, че прорицателските му способности се дължат на подправката. Подобни са твърденията и на навигаторите на Сдружението. Цената й на имперския пазар стига до 620 000 солария за десет грама.</meaning>
<br><word>МАШАД, ИЗПИТАНИЕ МАШАД</word>
<br><meaning>Всяко изпитание, при което човешкото достойнство е заложено на карта.</meaning>
<br><word>ВЛАГОКОНДЕНЗАТОРИ</word>
<br><meaning>Уреди с яйцевидна форма, дълги около четири сантиметра по надлъжната ос. Правят го от хромирана пластмаса, която побелява, щом се постави на светлина, и става отново прозрачна на тъмно. Кондензаторите създават студена повърхност, по която се кондензира утринната роса. Използуват се от свободните за облицоване на вдлъбнатини, като по този начин създават малък, но надежден водоизточник.</meaning>
<br><word>БАГРИЛЕН РЕВОЛВЕР</word>
<br><meaning>Пясъчен револвер със статичен заряд, изработен на Аракис за сигнално оцветяване на обширна площ пясък.</meaning>
<br><word>МАСТИЛЕНА ЛОЗА</word>
<br><meaning>Пълзящо растение, виреещо на Гайъди Прайм, което често се използува като камшик в бордеите за роби. Жертвите се бележат с морава на цвят татуировка, която причинява остатъчна болка в продължение на много години.</meaning>
<br><word>КАИД</word>
<br><meaning>Сардукарски офицерски чин, даван на военно служебно лице, чиито задължения са главно в областта на взаимоотношенията с цивилното население, военен управител на цяла планетарна област (чин, по-висок от башар, но не равен на бурсег).</meaning>
<br><word>ЗАЩИТНА СТЕНА</word>
<br><meaning>Планинска географска особеност в северната част на Аракис, която в известна степен предпазва една малка област на планетата от кориолните бури.</meaning>
<br><word>МАНТАЙН</word>
<br><meaning>Скрита мъдрост, подкрепящ довод, първи принцип (виж гидичър).</meaning>
<br><word>БУРСЕГ</word>
<br><meaning>Командуващият генерал при сардукарите.</meaning>
<br><word>МАЛКИ ДИНАСТИИ</word>
<br><meaning>Закрепостена към планетата прослойка предприемачи.</meaning>
<br><word>ДИКТУМ ФАМИЛИЯ</word>
<br><meaning>Закон от Великото споразумение, който забранява да се убива с коварство член на императорското семейство или на Велика династия. Законът утвърждава официално ограниченията и начините за убиване.</meaning>
<br><word>МАЛКИ ВЕСТИТЕЛИ</word>
<br><meaning>Полуживотни, полурастения, които са живеещият дълбоко в пясъка вектор на аракийските пясъчни червеи.</meaning>
<br><word>МУАД’ДИБ</word>
<br><meaning>(Приспособила се на Аракис кенгурова мишка) същество, което в митологията на свободните се свързва с изображението върху втората луна на планетата. Това същество е на почит сред свободните заради неговата способност да оцелява в откритата пустиня.</meaning>
<br><word>ИСТИСЛА</word>
<br><meaning>Закон за общото благополучие.</meaning>
<br><word>ГРАМЪН</word>
<br><meaning>Втората планета на Нюши, известна със смъртната вражда между управляващата я династия Моритани и династия Гинъз.</meaning>
<br><word>ВЕЛИКОТО СПОРАЗУМЕНИЕ</word>
<br><meaning>Всесветско примирие, наложено от равновесието на силите, поддържано от сдружението, великите династии и империята. Основният му закон забранява употребата на атомно оръжие срещу хората. Всеки закон на великото споразумение започва със следния текст: „Правните договорености трябва да се съблюдават…“</meaning>
<br><word>ЖРИЦА НА ИСТИНАТА</word>
<br><meaning>Света майка, която владее умението да изпада в транс на истината и да открива неискреност или лъжа.</meaning>
<br><word>КУИЗЪЦ ХАДЕРАХ</word>
<br><meaning>(„Скъсяване на пътя“) това е определението, прилагано от „Бин Джезърит“ спрямо неизвестното, за което се търсело генетично решение: възпитаник на „Бин Джезърит“ от мъжки пол, чиито умствени способности ще преодолеят пространството и времето.</meaning>
<br><word>КРИСТАЛЕН НОЖ</word>
<br><meaning>Свещеният нож на свободните на Аракис. Произвежда се в две разновидности от зъби, взети от умрял пясъчен червей. Двете разновидности са: „устойчив“ и „неустойчив“. Неустойчивият нож изисква близост до електрическото поле на човешкото тяло, за да се предотврати разпадането на острието. И двата вида са дълги около 20 см.</meaning>
<br><word>КРИМСКЕЛСКО ВЪЖЕ</word>
<br><meaning>Вкопчващото се въже, получавано от ликото на хафъвската лоза от Еказ. Възлите на кримскелското въже само ще се стегнат още по-здраво, ако се опитаме да ги разхлабим. (За повече подробности виж книгата на Холънс Вонбрук „Лозите удушвачи от Еказ“.)</meaning>
<br><word>СОЛАРИИ</word>
<br><meaning>(Официалната парична единица в империята) нейната покупателна способност е станала причина преговорите между Сдружението, Ландсрада и императора да продължат четвърт век.</meaning>
<br><word>КОРИОЛНА БУРЯ</word>
<br><meaning>Всяка много силна пясъчна буря на Аракис, където ветровете, които духат из откритите равнини, се усилват от собственото въртеливо движение на планетата, докато наберат скорост до 700 км/час.</meaning>
<br><word>ИКУТ-ЕЙ</word>
<br><meaning>Вик на продавачите на вода на Аракис (неизвестна етимология). Виж Суу-суу-сук.</meaning>
<br><word>СЕЛАМЛИК</word>
<br><meaning>Императорската зала за аудиенции.</meaning>
<br><word>КЕНГУРОВА МИШКА</word>
<br><meaning>Виж Муад’Диб.</meaning>
<br><word>БИНДУ НЕРВАТУРА</word>
<br><meaning>Виж по-горната бележка.</meaning>
<br><word>РАЧАГ</word>
<br><meaning>Стимулант от рода на кофеина, добиван от жълтите семенца на акарсо. Виж акарсо.</meaning>
<br><word>КАРАМА</word>
<br><meaning>Чудо, събитие, което се свързва със света на духовете.</meaning>
<br><word>КАНТО И РЕСПОНДУ</word>
<br><meaning>(Молитвен обред) част от Паноплия профетикус.</meaning>
<br><word>САРДУКАРИ</word>
<br><meaning>Воини фанатици на падишах-императора. Условията, при които живеели, били толкова сурови, че шест от единадесет души загивали още преди да навършат единадесет години. Военното им обучение се основава преди всичко на суровост и почти самоубийствено пренебрежение към собствената безопасност. Още от детските им години ги обучавали да използуват жестокостта като основно оръжие, както и да тероризират противниците си. Твърди се, че в апогея на тяхното господство над вселената умението им да се дуелират е отговаряло на десета степен на Гинъз, а в ръкопашния бой са се доближавали до способностите на бин-джезъритските възпитанички. Всеки един от тях е струвал колкото десет редови войника на Ландсрада. По времето на Шедъм IV, когато те все още били могъщи, силата им била подкопана от прекалена самоувереност и цинизъм.</meaning>
<br><word>СВЕТА МАЙКА</word>
<br><meaning>Първоначално проктор (отговорник по дисциплината) в „Бин Джезърит“, жена, която е превърнала в организма си отровата на просветлението в течност, извисявайки се по този начин на по-високо ниво на познание. Титла, приета и от свободните за собствените им религиозни водачки, които извършват подобно превръщане. Виж също „Бин Джезърит“ и Водата на живота.</meaning>
<br><word>ПРЕДИЗВИКАТЕЛСТВО ТАХАДИ</word>
<br><meaning>(При свободните) предизвикателство за смъртоносен двубой, обикновено за да се докаже нещо решаващо.</meaning>
<br><word>ДИНАСТИЯ</word>
<br><meaning>Клан, управляващ една планета или планетарна система.</meaning>
<br><word>ГАФЛА</word>
<br><meaning>Следване на случайни хрумвания. Оттук: непостоянен човек, на когото не може да се разчита.</meaning>
<br><word>ВРАТА-ЩИТ, БАРИЕРА</word>
<br><meaning>Всяка петпластова защита, поставена, за да обезпечи бягството на отбрани лица в случай на преследване. (Виж петпластова защита.)</meaning>
<br><word>СТЪЛБОВЕ</word>
<br><meaning>Направени от пластмаса и фибър стълбове, които се поставят в откритата пустиня на Аракис, и по рисунъка на полепналите по тях песъчинки се правят прогнози за времето.</meaning>
</html>